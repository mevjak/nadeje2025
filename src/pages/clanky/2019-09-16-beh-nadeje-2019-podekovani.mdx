---
templateKey: blog-post
title: Běh naděje 2019 - poděkování
author: Věra Engeová
date: 2019-09-16T07:08:00.000Z
description: Výtěžek letošního ročníku je neuvěřitelných 100.190,-Kč. Všem, kteří mají na tomto úžasném výsledku podíl, moc děkujeme! Poděkování patří také všem dobrým lidičkám, kteří nám pomáhají s organizací.
featuredImage: "./images/bn2019.jpg"
tags:
  - běh naděje
---
Když jsme připravovali letošní 9. ročník Běhu naděje v Jiřetíně pod Bukovou, nedoufali jsme, že dosáhneme loňského výtěžku 79 788,-Kč. Počasí nám letos přálo a v 10:00 hod stálo na startu 182 účastníků. Tím padl první rekord dnešního dne. 

Po návratu běžců do cíle proběhla dražba předmětů věnovaných našimi předními sportovci a následoval florbalový turnaj. V jeho průběhu byla odpečetěna pokladnička ze startu a spočítán její obsah. Když jsme přičetli štědré příspěvky sponzorů, výtěžek z prodeje reklamních předmětů, občerstvení a dražby, zjistili jsme, že padl druhý rekord dne. Výtěžek činil neskutečných 96 250,-Kč. 

Fotbalisté z FK Albrechtice/Jiřetín nám však ještě přislíbili výtěžek vstupného ze sobotního odpoledního utkání. Po jeho přičtení jsme veřejně ohlásili výslednou částku 98 890,-Kč. Našim fotbalistům a jejich fanouškům však připadalo toto číslo nedokonalé. Rozhodli se překonat magickou hranici 100 tisíc korun  a podařilo se jim to.

__Výtěžek letošního ročníku je neuvěřitelných 100  190,-Kč.__

Celou částku obdrží Klinika dětské hematologie a Onkologie Fakultní nemocnice v Motole. 

Všem, kteří mají na tomto úžasném výsledku podíl, moc děkujeme! Poděkování patří také všem dobrým lidičkám, kteří nám pomáhají s organizací.

### Fotogalerie

Výběr fotografií z letošní akce najdete na [Facebooku](https://www.facebook.com/pg/nadeje2011/photos/?tab=album&album_id=1495940597197144) nebo kompletní fotoalbum můžete stahovat [z úschovny](http://www.uschovna.cz/zasilka/QKR43HWHNYBKSU3C-ZM2).
