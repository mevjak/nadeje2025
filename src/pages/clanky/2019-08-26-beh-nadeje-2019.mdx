---
templateKey: blog-post
title: 9. ročník Běhu naděje v Jiřetíně pod Bukovou
author: Miroslav Evják
date: 2019-08-26T22:08:00.000Z
description: V sobotu 14. září v 10,00 hod startuje v Jiřetíně pod Bukovou již 9. ročník Běhu naděje.
featuredImage: "./images/hokej2019.jpg"
tags:
  - běh naděje
---

V sobotu __14. září v 10:00__ hod odstartujeme v Jiřetíně pod Bukovou již __9.ročník Běhu naděje__. 

Od 9:00 hod bude otevřena registrace, u které obdržíte malý dárek. Dále si můžete zakoupit tričko a drobné reklamní předměty, občerstvit se a prohlédnout předměty letošní dražby. Tradičně budeme dražit obrázky dětí z oddělení dětské onkologie v Motole. Fotbaloví fanoušci jistě ocení dražbu trička __SK Slavia Praha__ ze speciální edice, podepsaného __Jiřím Bílkem__ a hokejové fanoušky potěšíme dražbou hokejky __Davida Skleničky__, se kterou hrál na letošním mistrovství světa a kterou nám věnoval i s podpisem. 

Dražba proběhne po vlastním běhu, jehož trať je dlouhá 3,5 km a můžete ji absolvovat během, chůzí, s kočárkem nebo s pejskem. Můžete se těšit na drobné soutěže pro děti a tradiční florbalový turnaj pro rodiče a děti. Zakoupením triček a dalších předmětů s logem Běhu naděje přispějete i letos Klinice dětské hematologie a Onkologie FN Motol, které bude výtěžek předán.

__Přijďte s námi prožít hezké dopoledne a podpořit dobrou věc!__ 

Sledujte aktuální dění na [Facebooku](https://www.facebook.com/nadeje2011/), kde najdete také ukázky předmětů dražby.