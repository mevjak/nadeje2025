---
templateKey: blog-post
title: Běh naděje 2011 - poděkování
author: Miroslav Evják
date: 2011-09-18T17:08:00.000Z
description: Chtěli bychom touto cestou poděkovat všem dobrým lidem, kteří přispěli finanční částkou, pomocí při organizaci nebo svou aktivní účastí na humanitární akci "Běh naděje".
featuredImage: "./images/bn2011.jpg"
tags:
  - běh naděje
---

Chtěli bychom touto cestou poděkovat všem dobrým lidem, kteří přispěli finanční částkou, pomocí při organizaci nebo svou aktivní účastí na humanitární akci "Běh naděje", jejíž první ročník úspěšně proběhl v sobotu 17. 9. 2011 v Jiřetíně pod Bukovou.

S potěšením oznamujeme, že díky dobré vůli všech bylo možné dnes odeslat na účet společnosti Levity, a.s. částku: __21 696,- Kč__.

Výtěžek sbírky Běhu naděje je každým rokem rozdělen na základě odborné grantové komise ČOS ČLS J.E.Purkyně na podporu výzkumu rakoviny.

Výsledek sbírky překonal veškerá naše očekávání. Pro zajímavost vyšší částku se podařilo vybrat jen v Plzni nebo v Praze 9. Z celkové částky činí příspěvky účastníků běhu 4 872,- Kč, hlavní část tvoří příspěvky darované sponzory.

### Chtěli bychom poděkovat sponzorům

- manželům Benediktovým
- Obci Jiřetín pod Bukovou
- Obci Josefův Důl
- Obci Albrechtice v Jizerských horách
- společnosti ESET Network Services
- společnosti DETOA s.r.o.
- společnosti Technické služby Albrechtice s.r.o.
- firmě Jaroslav Veverka - JaveCAR
- firmě Aleš Zeman - Zemní práce

### Na perfektní organizaci akce se podíleli

Věra Engeová, Miroslav Evják, Josef Kucin, Stanislav Valenta, Josef Věříš, Jan Fikar, Martina Fikarová, Lenka Valentová, Eva Evjáková, Eva Nicková, Andrea Kotusová, Vladimír Enge, Václav Fikar st., Andrea Engeová, Petr Apeltauer, Marie Evjáková, Dominika Typltová, Jiří Chlum a Ladislava Štěpánková.

Věříme, že vy všichni, kteří jste tuto akci podpořili, máte stejnou radost a dobrý pocit jako my organizátoři. Atmosféra v průběhu byla úžasná a dokazovala, že se opravdu sešli lidé dobré vůle. Těšíme se na příští ročník "Běhu naděje" v Jiřetíně pod Bukovou a věříme, že se nám podařilo založit další nepřehlédnutelnou a úspěšnou tradici v naší obci.
