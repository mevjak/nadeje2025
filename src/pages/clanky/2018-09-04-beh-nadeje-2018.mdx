---
templateKey: blog-post
title: 8. ročník Běhu naděje v Jiřetíně pod Bukovou
author: Miroslav Evják
date: 2018-09-04T22:08:00.000Z
description: V sobotu 8. září v 10,00 hod startuje v Jiřetíně pod Bukovou již 8. ročník Běhu naděje.
featuredImage: "./images/tricko2018.jpg"
tags:
  - běh naděje
---

V sobotu __8. září v 10:00__ hod startuje v Jiřetíně pod Bukovou již __8.ročník Běhu naděje__. Na účastníky čeká kromě běhu samotného také doprovodný program, výborné občerstvení a samozřejmě možnost zakoupení triček a dalších předmětů s logem Běhu naděje.

Veškerý výtěžek této charitativní akce byl v posledních letech předán na Kliniku dětské hematologie a Onkologie FN Motol a bude tomu tak i letos. Velmi nás těší, že se letošního ročníku opět zúčastní lékaři a vyléčení pacienti této kliniky. I letos bude probíhat aukce obrázků, šperků a triček, které nakreslili dětští pacienti onkologického oddělení. Obrázky si můžete prohlédnout na [Facebooku](https://www.facebook.com/pg/nadeje2011/photos/?tab=album&album_id=1025787824212426).

Start i cíl jsou před OÚ v Jiřetíně pod Bukovou, trať běhu je dlouhá 2,5 km a je možné ji absolvovat během, chůzí, s kočárkem nebo s pejskem. Každý účastník běhu obdrží dárek.

Letos nás podpořili i naši špičkoví sportovci. V dražbě bude tričko s jejich podpisy, mezi kterými nechybí ani olympijská __Eva Samková__!

__Přijďte s námi prožít hezké dopoledne a podpořit dobrou věc!__ Sledujte aktuální dění na [Facebooku](https://www.facebook.com/nadeje2011/).