---
templateKey: blog-post
title: Spolu na Špičák
author: Věra Engeová
date: 2018-05-12T17:16:00.000Z
description: V květnu letošního roku jsme pomohli s organizací krásné akce „Spolu na Špičák“, kterou pořádali lékaři z transplantační jednotky motolské nemocnice spolu se spolkem Donor.
featuredImage: "./images/spolu2018.jpg"
tags:
  - běh naděje
---

V květnu letošního roku jsme pomohli s organizací krásné akce „Spolu na Špičák“. Pořádali ji lékaři z transplantační 
jednotky motolské nemocnice spolu se spolkem Donor (sdružení, které zajišťuje podporu a psychosociální pomoc pacientům 
po transplantaci, jejich rodinám a zdravotnickému personálu).

Každý rok si organizátoři vyberou jiný vrchol, který spolu se svými pacienty zdolají. Pro letošní 3. ročník si vybrali 
náš Špičák. Výstup zdolalo 250 účastníků z celé republiky. Byli to především bývalí pacienti po transplantaci
kostní dřeně na Klinice dětské hematologie a onkologie 2. lékařské fakulty Univerzity Karlovy a
Fakultní nemocnice v Motole v doprovodu svých rodinných příslušníků a dárců kostní dřeně.
Naše sdružení pro účastníky výstupu připravilo několik soutěží, kterých se s velkou radostí zúčastnili
děti i dospělí.

Vzhledem k tomu, že výtěžek Běhu naděje v Jiřetíně pod Bukovou je již několik let věnován právě
Klinice dětské hematologie a onkologie 2. lékařské fakulty Univerzity Karlovy a Fakultní nemocnice v Motole, 
bylo pro nás radostí podílet se na této akci a setkat se nejen s personálem kliniky, ale i
s pacienty. Obdivujeme jejich sílu a přejeme všem pevné zdraví a spoustu zdolaných vrcholů.

[Fotogalerie na stránkách deníku Naše Jablonecko](http://www.nasejablonecko.cz/cz/fotogalerie/?aktualitaId=53821)